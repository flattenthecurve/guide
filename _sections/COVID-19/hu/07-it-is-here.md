## A járvány már itt van

{% include pending-sci-review.html %}

Nyugodran felteheti, hogy a vírus már elérte az Ön városát / munkahelyét / templomi közösségét! [Szinte biztos, hogy a járvány már "itt van", csak a nem elegendő számban rendelkezésre álló tesztek miatt még nem mutatták ki](https://twitter.com/balajis/status/1234879748083503105). Továbbá, az Egyesült Államok [hat államában egyáltalán nincs olyan laboratórium, ahol a vizsgálatok elvégezhetők lennének](https://www.npr.org/sections/health-shots/2020/03/06/812833596/coronavirus-14-deaths-now-in-u-s-new-cases-in-maryland-colorado), még ha maguk a tesztek elérhetők lennének. A járvány kezdetéről Olaszországból kapott adatok alapján azt mondhatjuk, hogy [a tényleges megbetegedések száma kb. 4-szerese a biztosan kimutatottaknak](https://twitter.com/AdamJKucharski/status/1236004937529798659). [Seattle-ben hetekig terjedt a vírus rejtetten, egy közösségen belül, mire felfedezték](https://twitter.com/trvrb/status/1236096904678633472). Seattle és Stanford jelenleg kitűnő munkát végez, hogy előállítsák a saját teszt-kitjüket. [Seattle-ben jelenleg az elvégzett tesztek 5-7 %-a pozitív](https://twitter.com/UWVirology/status/1236017803162873856), és bárki tesztelhető, akinek az orvosa ezt jónak látja.

>Amiért a CDC által kifejlesztett tesztekkel kapcsolatos problémák miatt nem lehetett elvégezni a vizsgálatokat, a Seattle-i Influenzakutató elkezdett egy saját, házon belül kifejlesztett tesztet alkalmazni a COVID-19 kimutatásra, olyan betegektől vett mintákban, akik influenza-szerű tüneteket mutattak, és az influenza kimutatására alkalmazott tesztjük negatív lett. Ez azért felelt meg az előírásoknak, mert kutatásnak lehetett minősíteni, és elvezetett a Snohomish megyei tizenéves beteghez.

(A közegészségügy segítése érdekében a Washington-i Egyetem a kutatás eredményeit publikálja.) Eddig csak a Washingtoni és a Stanford Egyetemek fejlesztettek ki saját teszteket (a CDC-féle helyett); mindkét intézmény előírta, hogy a személyes jelenlét helyett az előadásokat távoktatással tartsák meg oktatói. Ez önmagáért beszél, és más egyetemeknek is követniük kellene a példájukat. Azt is fontos megjegyeznünk, hogy az [oktatóknak ebben szükségük van az intézetük technikai segítségére és támogatására](https://twitter.com/ryanaboyd/status/1236009378295103488).

A távoktatás bevezetésében a szegényebb oktatási közösségekre járul a legnehezebb feladat, ahol kevés lehet a rendelkezésre álló laptop, vagy nem megfelelő az internet-kapcsolat. A munkát legalább azokon az egyetemeken (és szakokon) el kell kezdeni, ahol a feltételek adottak. Nincsen mindenkinek megfelelő recept, de a gyorsaság alapvető fontosságú. Kérjük a professzorokat, [ne várjanak az intézeti adminisztrátorok döntésére](https://www.insidehighered.com/news/2020/03/06/roundup-weeks-news-about-colleges-and-coronavirus?utm_content=buffera0fc5&utm_medium=social&utm_source=linkedin&utm_campaign=IHEbuffer)! Vezessék be a távoktatást saját hatáskörükben. [Ezen a linken találnak ehhez ötleteket](https://docs.google.com/document/d/1QR7IEgdisO6JtmELs07uUsSSu2Yox86GJY9wGV6mBjA/edit#).
