## I förhållande till andra länder är USA:s arbets- och sjukvårdspolitik en perfekt storm för pandemier

 - Ingen universellt garanterat [betald sjukfrånvaro] (https://www.worldpolicycenter.org/policies/for-how-long-are-workers-guaranteed-paid-sick-leave) 
 - Även bland befolkningen \*med\* betald sjukfrånvaro är tidsramen ofta bara ett par dagar, inte de veckor som krävs för långvarig sjukdom.
 - Ingen garanterad betald familjeledighet för att ta hand om sjuka familjemedlemmar 
 - Inget garanterat ekonomiskt eller operativt stöd för personer som sätter sig i självkvarantan. [Människor ignorerar därför karantän eftersom de behöver äta.](https://twitter.com/abcnews/status/1236462655012917249)
 - Många är oförsäkrade. Med tanke på hur situationen ser ut just nu (oklar smittspridning och inget tillgängligt vaccin) har försäkringsbolagen en moralisk skyldighet, men inget ekonomiskt incitament att förbättra tester och säkerställa tillgång till vård. 
 - I USA är försäkring knuten till anställning, så när anställda blir sjuka riskerar de också personlig konkurs. Under en pandemi är detta förödande för ekonomin. 

Det faktum att dessa skyddsnät inte tidigare funnits i USA komplicerar det beteende som krävs för att platta ut kurvan jämfört med de flesta andra länder som hittills drabbats. Lagstiftning som antogs av det amerikanska representanthuset syftar dock till att ta itu med några av dessa kritiska frågor. Motionen kommer nämligen att ge förbättrade arbetslöshetsförmåner, gratis virustestning och ytterligare medel för matassistans och fri sjukvård. Motionen har nämnts i [New York Times](https://www.nytimes.com/2020/03/13/us/politics/trump-coronavirus-relief-congress.html), [CNN] (https://www.cnn.com/2020/03/13/politics/coronavirus-relief-congress/index.html) och av andra nyhetsorganisationer. Läs motionen [här](https://www.cnn.com/2020/03/13/politics/read-bill-text-families-first-coronavirus-response-act/index.html). 

 ## Global smittspårning och kommunikation 

 Läkare över hela världen kämpar på frontlinjen för denna kris, bristen på skyddsutrustning gör att de själva smittas och därför heller inte kan få den vård de själva behöver. För ett personligt perspektiv på detta, titta [här](https://twitter.com/stuff_so/status/1236467114933813248), men detta är inte alls unikt; liknande personliga upplevelser strömmar in. 

Globalt sett kan [auktoritära stater begränsa pandemisk kontroll](https://www.theatlantic.com/technology/archive/2020/02/coronavirus-and-blindness-authoritarianism/606922/) eftersom dessa kan begränsa den expertis och öppenhet som krävs för bra beslutsfattande, gott resursutnyttjande, och för att kommunicera lägesrapporter till regionala och globala medborgare. Exempel på detta har setts i Kina (först drabbade) och i Iran, Turkiet och Ryssland, som tills nyligen hade rapporterat det statistiskt orealistiska scenariot "inga fall". 

Landsspecifika amerikanska ambassadssidor rapporterar nu fall, till exempel [ryska ambassaden](https://ru.usembassy.gov/covid-19-information/). Ett antal exempel på effektiva datavisualiseringar och smittspårning över hela världen är nu tillgängliga, till exempel på [Johns Hopkins Coronavirus Resource Center](https://coronavirus.jhu.edu/map.html) och [New York Times Coronavirus-kartor](https://www.nytimes.com/interactive/2020/world/coronavirus-maps.html).
