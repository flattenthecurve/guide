{:.only_toc}
# Regulace a zákony

{:.no_toc}
# Regulace pracovních podmínek a zdravotnické péče ve spojených státech zhorší průběh epidemie

V porovnání s ostatními zeměmi jsou regulace ve spojených státech nastaveny tak, že zastavit a zpomalit epidemii bude daleko obtížnější:
 - Neexistence garantované [nemocenské](https://www.worldpolicycenter.org/policies/for-how-long-are-workers-guaranteed-paid-sick-leave)
-   Ti, kteří mají nemocenskou jsou obvykle pokryti po dobu dní, nikoliv týdnů, což je doba nutná pro zotavení z vážných nemocí.
-   Neexistence garantované nemocenské pro případ, kdy pečujete o nemocného člena rodiny.
-   Žádná finanční nebo logistická podpora pro lidi, kteří by se měli izolovat. [Lidi karanténu ignorují, protože potřebují jíst.](https://twitter.com/abcnews/status/1236462655012917249)
-   Mnoho lidí nemá zdravotní pojištění. Vzhledem k současné situaci (komunitní šíření nemoci a neexistence vakcíny) musí zdravotní pojišťovny pomoci z etických důvodů. Finančně však nemají důvod zlepšit přístup k testování nebo péči.
-   V mnoha případech je zdravotní pojištění v USA vázáno k zaměstnání. Pakliže člověk onemocní, hrozí mu také riziko bankrotu. V dobách pandemie má tohle drastický dopad na ekonomiku.

Neexistence sociálního a zdravotního zabezpečení ve spojených státech komplikuje zavádění protiepidemických opatření a "narovnání křivky" v porovnání s jinými zeměmi. Nové zákony, které byly uvedeny v platnost v pátek některé z těchto problému řeší - zákony poskytují rozšířenou podporu v nezaměstnanosti, testování zdarma a rozšiřují rozpočet pro Medicaid a Food assistance programy. Více o těchto nových zákonech si můžete přečíst v [New York Times](https://www.nytimes.com/2020/03/13/us/politics/trump-coronavirus-relief-congress.html), [CNN](https://www.cnn.com/2020/03/13/politics/coronavirus-relief-congress/index.html) a na dalších zpravodajských službách. Plné znění zákona je k dispozici [zde](https://www.cnn.com/2020/03/13/politics/read-bill-text-families-first-coronavirus-response-act/index.html).

# Globální sledování a komunikace

Lékařský personál je v první linii při boji s touto novou nemocí. Kvůli nedostatku ochranných prostředků (masky atp) jsou vystaveni riziku nákazy a sami pak nemají přístup k péči, kterou potřebují. Pokud vás zajíma osobní příběh z fronty, můžete si jej přečíst [tady (Anglicky)](https://twitter.com/stuff_so/status/1236467114933813248). Případy podobné tomuto se objevují všude po světě.

Z globálního hlediska mohou [autoritářské režimy znesnadnit naši schopnost epidemie podchytit](https://www.theatlantic.com/technology/archive/2020/02/coronavirus-and-blindness-authoritarianism/606922/) kvůli jejich tendenci omezovat přístup k informacím a potlačovat nelichotivé a negativní zprávy, které jsou potřeba k efektivnímu a dobrému rozhodování, k efektivnímu využití prostředků a k pravdivé a přesné komunikaci jak s jejich vlastními občany tak s občany zemí okolo. Příklady takového chování byly vidět v Číně (v prvotních fázích epidemie), v Iránu, Turecku a Rusku, které až do nedávna hlásilo, že se u nich žádné případy neobjevily (to není realistické). Ambasády spojených států hlásí lokální případy, kupř [Americká ambasáda v Rusku](https://ru.usembassy.gov/covid-19-information/). Řada nástrojů, které vizualizují dostupná data a šíření nákazy po světě jsou nyní k dispozici, kupř. na [Johns Hopkins Coronavirus Resource Center](https://coronavirus.jhu.edu/map.html) a [New York Times Coronavirus Case Maps](https://www.nytimes.com/interactive/2020/world/coronavirus-maps.html)
